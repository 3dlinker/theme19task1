<!DOCTYPE html>
<html>
    <head>
        <title>Тарас Шевченко</title>
        <style>
			body{
				background-color: green;
				font-family: Comic Sans MS;
				font-size: 20px;
			}
			img{
				width: 150px;
				height: 220px;
			}
        </style>
    </head>
    <body>
        <h1 align="center">Біографія Тараса Шевченка <img src="shevchenko.png" align="middle"></h1>
		<p><b>Тарас Шевченко</b> народився 25 лютого (9 березня) 1814 року в селі Моринці, нині Звенигородського району Черкаської області, Україна. Був третьою дитиною селян-кріпаків Григорія Івановича Шевченка і Катерини Якимівни Бойко після сестри Катерини (8 (20) листопада 1804 — близько 1848) та брата Микити (16 (28) травня 1811 — близько 1870).</p>

<p>За родинними переказами, Тарасові діди й прадіди з батьківського боку походили від козака Андрія, який на початку XVIII століття прийшов із Запорізької Січі. Батьки його матері, Катерини Якимівни Бойко, були переселенцями з Прикарпаття.</p>

<p>1816 року сім'я Шевченків переїхала до села Кирилівка Звенигородського повіту (нині Шевченкове Звенигородського району), звідки походив Григорій Іванович. Дитячі роки Тараса пройшли в цьому селі. 12 (24) травня 1816 року народилася Тарасова сестра Ярина, 26 січня (7 лютого) 1819 року — сестра Марія а 8 (20) березня 1821 року народився Тарасів брат Йосип.</p>

<p>Восени 1822 року Тарас Шевченко почав учитися грамоти у дяка Совгиря. Тоді ж ознайомився з творами Григорія Сковороди.</p>

<p>29 січня (10 лютого) 1823 року його старша сестра Катерина вийшла заміж за Антона Красицького — селянина із Зеленої Діброви, а 20 серпня (1 вересня) 1823 року від тяжкої праці й злиднів померла мати Катерина.</p>

<p>7 (19) жовтня 1823 року батько одружився вдруге з удовою Оксаною Терещенко, в якої вже було троє дітей. Вона жорстоко поводилася з нерідними дітьми, зокрема з малим Тарасом. 22 червня (4 липня) 1824 року народилася Тарасова сестра Марія — від другого батькового шлюбу.</p>

<p>Хлопець чумакував із батьком. Бував у Звенигородці, Умані, Єлисаветграді (тепер Кропивницький). 21 березня (2 квітня) 1825 року батько помер, і невдовзі мачуха повернулася зі своїми трьома дітьми до Моринців.</p>
    </body>
</html>